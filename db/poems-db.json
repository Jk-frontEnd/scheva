[
  {
    "id": 1,
    "title": "Доля",
    "card": "",
    "text": "Ти не лукавила зо мною,\nТи другом, братом і сестрою\nСіромі стала. Ти взяла\nМене, маленького, за руку\nІ в школу хлопця одвела\nДо п'яного дяка в науку.\n'Учися, серденько, колись\nЗ нас будуть люде',— ти сказала.\nА я й послухав, і учивсь,\nІ вивчився. А ти збрехала.\nЯкі з нас люде? Та дарма!\nМи не лукавили з тобою,\nМи просто йшли; у нас нема\nЗерна неправди за собою.\nХодімо ж, доленько моя!\nМій друже вбогий, нелукавий!\nХодімо дальше, дальше слава,\nА слава — заповідь моя.\n[9 лютого 1858, Нижній Новгород]",
    "category": "Триптих",
    "tags": ["доля", "сірома", "дяк"]
  },
  {
    "id": 2,
    "title": "Муза",
    "card": "",
    "text": "А ти, пречистая, святая,\nТи, сестро Феба молодая!\nМене ти в пелену взяла\nІ геть у поле однесла.\nІ на могилі серед поля,\nЯк тую волю на роздоллі,\nТуманом сивим сповила.\nІ колихала, і співала,\nІ чари діяла… І я…\nО чарівниченько моя!\nМені ти всюди помагала,\nМене ти всюди доглядала.\nВ степу, безлюдному степу,\nВ далекій неволі,\nТи сіяла, пишалася,\nЯк квіточка в полі!\nІз казарми нечистої\nЧистою, святою\nПташечкою вилетіла\nІ понадо мною\nПолинула, заспівала\nТи, золотокрила…\nМов живущою водою\nДушу окропила.\nІ я живу, і надо мною\nЗ своєю божою красою\nГориш ти, зоренько моя,\nМоя порадонько святая!\nМоя ти доле молодая!\nНе покидай мене. Вночі,\nІ вдень, і ввечері, і рано\nВитай зо мною і учи,\nУчи неложними устами\nСказати правду. Поможи\nМолитву діяти до краю.\nА як умру, моя святая!\nМоя ти мамо! положи\nСвого ти сина в домовину\nІ хоть єдиною сльозиною\nВ очах безсмертних покажи.",
    "category": "Триптих",
    "tags": ["муза", "натхненя", "прекрасне"]
  },
  {
    "id": 3,
    "title": "Слава",
    "card": "",
    "text": "А ти, задрипанко, шинкарко,\nПерекупко п'яна!\nДе ти в ката забарилась\nЗ своїми лучами?\nУ Версалі над злодієм\nНабор розпустила?\nЧи з ким іншим мизкаєшся\nЗ нудьги та з похмілля.\nГорнись лишень ти до мене,\nТа витнемо з лиха;\nГарнесенько обіймемось\nТа любо, та тихо\nПожартуєм, чмокнемося\nТа й поберемося,\nМоя крале мальована.\nБо я таки й досі\nЗа тобою чимчикую:\nТи хоча й пишалась\nІ з п'яними кесарями\nПо шинках хилялась,\nА надто з тим Миколою\nУ Севастополі, —\nТа мені про те байдуже;\nМені, моя доле,\nДай на себе подивитись,\nДай і пригорнутись,\nПід крилом твоїм любенько\nВ холодку заснути.",    
    "category": "Триптих",
    "tags": ["доля", "сірома", "дяк"]
  },
  {
    "id": 4,
    "title": "Зоре моя вечірняя",
    "card": "",
    "text": "Зоре моя вечірняя,\nЗійди над горою,\nПоговорим тихесенько\nВ неволі з тобою.\nРозкажи, як за горою\nСонечко сідає,\nЯк у Дніпра веселочка\nВоду позичає.\nЯк широка сокорина\nВіти розпустила...\nА над самою водою\nВерба похилилась;\nАж по воді розіслала\nЗеленії віти,\nА на вітах гойдаються\nНехрещені діти.",
    "category": "Триптих",
    "tags": ["доля", "сірома", "дяк"]
  },
  
  {
    "id": 5,
    "title": "І мертвим, і живим, і ненарожденним...",
    "subtitle": "І МЕРТВИМ, І ЖИВИМ, І НЕНАРОЖДЕННИМ\nЗЕМЛЯКАМ МОЇМ В УКРАЙНІ І НЕ В УКРАЙНІ МОЄ ДРУЖНЄЄ ПОСЛАНІЄ",
    "epigraph": "Аще кто речет, яко люблю бога, а брата своего ненавижу, ложь есть.\nСоборное послание Иоанна Глава 4, ст. 20.",
    "card": "",
    "text": "І смеркає, і світає,\nДень божий минає,\nІ знову люд потомлений\nІ все спочиває.\nТільки я, мов окаянний,\nІ день і ніч плачу\nНа розпуттях велелюдних,\nІ ніхто не бачить,\nІ не бачить, і не знає —\nОглухли, не чують;\nКайданами міняються,\nПравдою торгують.\nІ господа зневажають,\n— Людей запрягають\nВ тяжкі ярма. Орють лихо,\nЛихом засівають.\nА що вродить? Побачите,\nЯкі будуть жнива!\nСхаменіться, недолюди,\nДіти юродивії\nПодивіться на рай тихий,\nНа свою країну!\nПолюбіте щирим серцем\nВелику руїну!\nРозкуйтеся, братайтеся!\nУ чужому краю\nНе шукайте, не питайте\nТого, що немає\nІ на небі, а не тільки\nНа чужому полі.\nВідкрити аудіокнигу на YouTube\nВ своїй хаті своя й правда,\nІ сила, і воля.\nНема на світі України,\nНемає другого Дніпра;\nА ви претеся на чужину\nШукати доброго добра,\nДобра святого. Волі! волі! Братерства братнього! Найшли,\nНесли, несли з чужого поля\nІ в Україну принесли\nВеликих слов велику силу,\nТа й більш нічого. Кричите,\nЩо бог создав вас не на те,\nЩоб ви неправді поклонились!..\nІ хилитесь, як і хилились\nІ знову шкуру дерете\nЗ братів незрящих, гречкосіїв;\nІ сонця правди дозрівать\nВ німецькі землі, не чужії,\nПретеся знову!.. Якби взять\nІ всю мізерію з собою,\nДідами крадене добро,\nТоді оставсь би сиротою\nЗ святими горами Дніпро!\nОх, якби те сталось, щоб ви не вертались,\nЩоб там і здихали, де ви поросли!\nНе плакали б діти, мати б не ридала,\nНе чула б у бога вашої хули.\nІ сонце не гріло б смердячого гною\nНа чистій, широкій, на вольній землі.\nІ люди б не знали, що ви за орли,\nІ не покивали б на вас головою.",
    "category": "Триптих",
    "tags": ["доля", "сірома", "дяк"]
  }
]